---
Title: "Accións e roladas"
Placing: 3
---


# Accións e roladas

Nunha partida de _Fate Condensado_ controlarás as accións da personaxe que creaches e contribuirás á historia que estades a crear entre todas. En xeral, a DX describirá o mundo e narrará as accións das personaxes non xogadoras (**PNXs**), mentres que o resto de participantes narrarán as accións de cadansúas PXs.

Para actuares, ten presente o principio da **ficción por diante**: di o que está a tentar facer a túa personaxe _e despois_ mirade como levalo a cabo no sistema. Os aspectos da túa personaxe determinan o que pode tentar e fixan o contexto no que interpretardes os resultados. A meirande parte da xente non podería nin plantexarse unha cirurxía de emerxencia nun aliado destripado, pero se tes un aspecto que establece a túa formación médica, poderías tentarlo. Sen ese aspecto, o máis que darías feito é gañar uns minutos para que dixese as súas derradeiras palabras. En caso de dúbida, consulta a DX e o resto da mesa.

E como saberás se tiveches éxito? A miúdo, a túa personaxe dará feito o que se propoñía sen máis voltas, porque a acción non era complicada e ninguén che facía fronte. Pero, en situacións difíciles ou impredecíbeis, teredes que sacar os dados para averiguar o que acontece.

Cando unha personaxe queira levar a cabo unha acción, o grupo deberá pensar nestas cuestións:

* Que impide que isto aconteza?
* Que podería saír mal?
* Que habería de interesante en que saíse mal?

Se ninguén dá respostas convincentes a todas estas preguntas, acontece sen máis voltas. Conducir ata o aeroporto non require unha rolada. Pola outra banda, unha carreira pola autoestrada cara un avión co motor aceso mentres vos persiguen unhas bestas ciborgue doutro planeta é o momento perfecto para rolar dados.

Sempre que realices unha acción, segue estes pasos:

1. A ficción por diante: describe o que tentas facer, _e despois_ escolle a habilidade e acción que encaixen.
2. Rola catro dados.
3. Suma os símbolos nos dados: un <fate>+</fate> é +1, <fate>-</fate> é -1, e <fate>0</fate> é 0. Isto producirá un resultado dos dados entre -4 e 4.
4. Súmalle o resultado dos dados á túa habilidade.
5. Modifica este número [invocando aspectos](/fate-condensado/aspectos-e-puntos-de-fado#invocacions) e usando [talentos](/fate-condensado/comezando#talentos).
6. Declara o teu resultado final, o que se chama o **esforzo**.

## Dificultade e oposición

Se a acción da personaxe se enfronta a un obstáculo fixo ou tenta alterar o mundo e non outra personaxe ou criatura, a súa acción se enfronta a un nivel de **dificultade** estático. Estas accións inclúen abrir cadeados, bloquear portas, e analizar tácticamente o campamento inimigo. A DX pode decidir que a presenza de certos aspectos (na personaxe, na escena, ou de outro tipo) xustifique axustar a dificultade.

Noutras ocasións, un inimigo ofrecerá **oposición** á acción da personaxe mediante a acción [Defender](#defensa). Nestes casos, a DX tamén rolará os dados e seguirá as mesmas regras que na sección anterior, facendo uso de calquera habilidade, talento ou aspecto que teña o inimigo. Sempre que roles para atacar un inimigo ou crear unha vantaxe directamente contra el, o inimigo rolará para defenderse.

A oposición pode vir de moitas formas. Forcexar cun cultista pola daga do ritual ten un opoñente claro. Ou pode que se che opoña o poder dun antigo ritual que debes superar para salvar o mundo. Abrir as cámaras do Gran Banco Metropolitano para acceder a unha das caixas fortes é todo un reto con risco de serdes descubertas, pero depende da DX se rolades contra a _oposición_ dos gardas de seguridade ou contra a _dificultade_ da propia porta blindada.

## Modificar a rolada

No teu turno, podes invocar aspectos para modificar a rolada e así engadirlle +2 ou rolar outra vez. Algúns talentos tamén che dan bonificadores. Os aspectos tamén se poden invocar para [axudar unha aliada](/fate-condensado/desafios-conflitos-e-competicions#traballo-en-equipo) ou para incrementar a dificultade á que se enfronta un inimigo.

### Invocar aspectos

Cando realices unha acción pero os dados non te acompañen, non tes por que resignarte a aceptar o fracaso (malia que podes se quixeres, iso tamén é divertido!). Os aspectos en xogo fornécenche de opcións e oportunidades para teres éxito.

Cando un aspecto puider axudarte lexítimamente nas túas tentativas, describe como é de axuda e gasta un punto de fado (ou unha invocación de balde) para **invocárelo**. Decidir o que é lexítimo e o que non ríxese pola **regra da trapallada**: calquera na mesa pode retrucar «vaia trapallada!» a unha invocación de aspecto. Falando claro, a regra da trapallada é unha ferramenta de calibración que calquera na mesa pode empregar para axudar o grupo a manter o xogo na súa visión e concepto acordados. As [ferramentas de seguridade](/fate-condensado/dirixir-o-xogo#ferramentas-de-seguridade) tamén se poden usar dun xeito semellante.

Tes dúas opcións se a túa invocación parece unha trapallada. A primeira, retirares a túa invocación e tentar outra cousa, talvez mediante un aspecto diferente. A segunda, terdes un debate rápido sobre por que pensas que o aspecto é acaído. Se a outra persoa segue sen estar convencida, retira a invocación e pasa páxina. Se a convences, continúa coa invocación como de normal. A regra da trapallada existe para axudar a que todo o mundo na mesa goce e o pase ben. Úsaa cando algo non che soe ben, non che teña sentido, ou non encaixe co ton. Alguén que invoque <aspect>Causo boas primeiras impresións</aspect> para guindar un coche non pasará a proba da trapallada. Pero talvez esa personaxe teña un talento sobrenatural que a faga incriblemente forte, tan forte como para guindar un coche, e esta sexa a súa manobra inicial nunha loita contra un monstro terrorífico. Nese caso, se cadra <aspect>Causo boas primeiras impresións</aspect> ten sentido. 

Cando invoques un aspecto, podes **gañar un bonificador +2** na túa rolada ou **volver a rolar os catro dados**, ou engadir +2 á dificultade dunha rolada allea, se aplica. Podes invocar máis dun aspecto na mesma rolada, pero non podes invocar o mesmo aspecto máis dunha vez na mesma rolada. Hai unha excepción: podes gastar tantas _invocacións de balde_ dun aspecto como queiras na mesma rolada.

O máis habitual é que invoques un dos teus aspectos de personaxe. Tamén podes invocar un aspecto de situación ou facer unha [invocación hostil](/fate-condensado/aspectos-e-puntos-de-fado#invocacions-hostis) dun aspecto doutra personaxe.

### Usar talentos

Os talentos pódenche dar un bonificador á rolada sempre que cumpras os criterios fixados no talento, tales como as circunstancias, a acción ou a habilidade usada. Talvez che interese usares [Crear unha Vantaxe](#crear-unha-vantaxe) para introducir aspectos que te aliñen con esas circunstancias. Tenas presentes tamén cando describas as túas accións e irás encamiñado cara o éxito.

Normalmente os talentos danche un bonificador +2 nunha circunstancia concreta sen ningún custe: podes usalos sempre que se dea o contexto. Algúns talentos máis raros e excepcionalmente poderosos poden esixirche o pago dun punto de fado para os usar.

## Resolucións

Sempre que roles, a diferencia entre o teu esforzo e a dificultade ou oposición albo se mide en **chanzos**. Un chanzo ten un valor de 1. Hai catro posibles resolucións.

* Se o teu esforzo for menor que a dificultade ou oposición albo, **fracasas**
* Se o teu esforzo for igual ao albo, **empatas**
* Se o teu esforzo for un ou dous chanzos maior que o albo, **tes éxito**.
* Se o teu esforzo for tres ou máis chanzos maior que o albo, **tes éxito con estilo**.

Algunhas resolucións son obviamente mellores para ti que as outras, pero todas elas deberían avanzar a historia dunha forma interesante. Comezaches coa ficción por diante; remata tamén con ela para manterdes o foco na historia e asegurarte que interpretas os resultados dunha forma que lle acaia á ficción.

> Eva non é unha experta en abrir caixas fortes (ainda que ten as ferramentas axeitadas), pero está no cuartel xeral dunha secta sinistra e o único que se interpón entre ela e o libro de rituais que precisa desesperadamente é unha porta de aceiro. Poderá sorteala? 

### Fracaso

Se o teu esforzo é menor do que a dificultade ou oposición albo, fracasas.

Ese fracaso pode interpretarse de varias formas: fallo, éxito a custo alto, ou recibires un impacto.

#### Fallo

A primeira é a máis sinxela de entender: un **fallo**. Non logras a túa meta, non fas progresos, e quedas coas ganas. Asegurádevos de que a historia siga progresando: non dar aberto a porta, sen máis, é aborrecido e estancado.

> Eva baixa o picaporte satisfeita, pero a caixa permanece ben pechada mentres as alarmas comezan a ruxir. O fallo mudou a situación e moveu a historia cara diante: agora os gardas están de camiño. Eva enfróntase a un novo dilema: tentar abrir a caixa doutra forma, sabendo que a discreción xa quedou descartada, ou evitar empeoralo e saír correndo?

#### Éxito a custo alto

En segundo lugar está o **éxito a custo alto**. Das feito o que querías facer, pero hai un prezo importante a pagares: a situación empeora ou complícase. A Dirección de Xogo pode declarar que esta é a resolución ou ofrecela en lugar do fracaso simple. Ambas opcións son boas e útiles en diferentes situacións.

> Eva fracasa na súa rolada e a DX di: «Escoitas o estalo do derradeiro pistón ao encaixar no seu sitio. Respóndelle o estalo do seguro dun revólver cando o garda che pide que levantes as mans.» O alto custo aquí é a confrontación co garda que Eva esperaba poder evitar.

#### Recibir un impacto

Finalmente, podes **recibir un impacto**, que terás que absorber con estrés ou consecuencias ou sufrir algún outro revés. Este tipo de fracaso é máis frecuente cando te defendes de ataques ou ao superares obstáculos perigosos. É diferente dun fracaso simple porque afecta só á personaxe, e non ao grupo enteiro. Tamén é diferente do éxito a custo alto, xa que o éxito non é necesariamente unha posibilidade.

> Eva é quen de abrir a porta da caixa forte, pero cando agarra o picaporte, nota unha picada no dorso da man. Non logrou desactivar a trampa! Anota a consecuencia leve <aspect>Envelenada</aspect>.

Estas opcións pódense mesturar: un fracaso simple con dano pode ser duro pero necesario segundo a ocasión. Éxito a custo de dano tamén é unha opción, certamente.

### Empate

Se o teu esforzo é igual á dificultade ou oposición albo, empatas.

O mesmo que nun fracaso, os empates deberán progresar a historia, sen obstaculizar nunca a narrativa. Ten que acontecer algo interesante. Igual que no fracaso, pódense interpretar dun par de formas: éxito a custo baixo, ou éxito parcial.

#### Éxito a custo baixo

A primeira é o **éxito a custo baixo**: exemplos de custos baixos son un par de puntos de estrés, novas dificultades ou complicacións da historia que non sexan atrancos en si mesmos, ou dar un impulso ao inimigo.

> Todas as tentativas iniciais de Eva fallan unha tras outra. Para cando dá aberto a porta, está a saír o sol, e escapar baixo o manto da noite xa non será posible. Obtivo o que quería, pero agora está en peor situación.

#### Éxito parcial

O outro xeito de resolver un empate é cun **éxito parcial**: tes éxito pero só obtés unha parte do que querías.

> Eva apenas logra abrir un anaco a porta da caixa forte; se a separase máis duns centímetros, saltarían as alarmas, e non sabe como desactivalas. A través da fenda é quen de sacar un par de páxinas do ritual, pero terá que improvisar os pasos finais.

### Éxito

Se o teu esforzo é un ou dous chanzos maior que o albo, tes éxito.

Obtés o que querías sen ningún custo adicional.

> Aberta! Eva colle o ritual e marcha antes de que os gardas reparen nela.

#### Aplicar «a ficción por diante» aos éxitos

A ficción _determina_ o que supón o éxito. Que pasaría se Eva non tivese as ferramentas ou a experiencia necesarias para abrir a caixa? Talvez o éxito se parecese máis ao noso examplo do «custo baixo». Da mesma forma, se Eva estivese no equipo porque _fora ela quen fabricou a caixa_, ese éxito se podería parecer máis ao noso exemplo «con estilo».

### Éxito con estilo

Se o teu esforzo é tres ou máis chanzos maior que o albo, tes éxito con estilo.

Obtés o que queres, e por riba un pouco máis.

> Eva tivo unha sorte tremenda: a caixa ábrese case ao instante. Non só colle o ritual, senón que ten tempo tamén de fisgar nos outros papeis ao fondo da caixa. Entre arquivadores e documentos financieiros, atopa un plano da vella mansión Acuña.

## Accións

Podes rolar catro accións, cada unha co seu propósito e efecto na historia:

* **Superar** para venceres os obstáculos mediante as túas habilidades.
* **Crear unha vantaxe** para alterares a situación no teu beneficio.
* **Atacar** para faceres dano ao teu inimigo.
* **Defender** para sobrevivires a un ataque, impedires a un inimigo crear unha vantaxe, ou presentares oposición a quen quere superar un obstáculo.

### Superar

*Supera* para venceres os obstáculos mediante as túas habilidades.

Todas as personaxes se enfrontarán a desafíos inauditos no decurso da historia. A acción de **superar** é a forma de se enfrontaren e venceren eses obstáculos.

Unha personaxe que sea boa en Atletismo poderá trepar muros e correr a través de rúas ateigadas. Unha detective competente en Investigación poderá conectar pistas que outros pasarían por alto. Alguén cunha alta Sociabilidade terá máis doado evitar unha rifa nunha taberna hostil. 

As resolucións ao superares son:

* **Se fallas**, acorda coa DX (e a xogadora defensora, se a houber) se se trata dun fracaso ou dun [éxito a custo alto](#exito-a-custo-alto).

* **Se empatas**, tes [éxito a custo baixo](#exito-a-custo-baixo): estás nun aprieto, o inimigo obtén un [impulso](/fate-condensado/aspectos-e-puntos-de-fado#impulsos), ou recibes un impacto. Alternativamente, fracasas pero obtés un impulso.

* **Se tes éxito**, logras o teu obxectivo e a historia avanza sen atrancos.

* **Se tes éxito con estilo**, é un éxito e por riba obtés un impulso.

> Carolina abriuse paso ata unha instalación científica na Antártida. Os edificios están destrozados e os traballadores, desaparecidos. Quere buscar entre os cascallos algunha pista. A DX pídelle que role Investigación contra unha dificultade razoable (+2). Carolina saca <fate>00++</fate> nos dados, o que sumado á súa Investigación regular (+1), resulta nun esforzo bo (+3): un éxito! A DX describe a pista que atopa: pegadas na neve feitas por algún tipo de  criaturas inhumanas con moitas patas delgadiñas.

As accións de Superar úsanse a miúdo para determinar o acceso ou percepción dunha personaxe a un feito ou pista. Neses casos, ten moi presentes as opcións para éxito a custo. Cando non reparar dun detalle pode paralizar a partida, non des opción a ese fracaso e céntrate no custo.

### Crear unha Vantaxe

*Creas* un aspecto de situación ou benefíciaste dun aspecto existente.

Podes usar a acción de **crear unha vantaxe** para alterar o curso da historia. Ao usares as túas habilidades para introducir aspectos novos ou engadir invocacións a aspectos existentes, es quen de inclinar a balanza no teu favor e no das túas compañeiras. Talvez mudes as circunstancias (atrancando unha porta ou deseñando un plan), descubras nova información (revelando a debilidade dun monstro coas túas pesquisas), ou tires proveito de algo que xa sabías (a preferencia dun xerente polo whisky escocés).

Cando roles para crear unha vantaxe, di se estás a crear un novo aspecto ou aproveitándote dun que xa existe. No primeiro caso, aclara tamén se estás a anexar o aspecto a unha aliada, un inimigo, ou á contorna. Se o estás a anexar a un inimigo, este pode usar a acción de Defender para opoñerse, pero nos outros casos normalmente te enfrontarías a unha dificultade fixa. Porén, a DX pode decidir que algo ou alguén se opoña aos teus esforzos cunha rolada de Defender.

As resolucións ao creares un novo aspecto son:

* **Se fallas**, ou non creas o aspecto (un fallo) ou créalo pero é o inimigo quen recibe a invocación de balde (éxito a custo). Se escolles éxito a custo, pode que teñades que rescribir o aspecto final para beneficiardes ao inimigo. Aínda así, pode que vos pague a pena porque [os aspectos sempre son certos](/fate-condensado/aspectos-e-puntos-de-fado#os-aspectos-sempre-son-certos).

* **Se empatas**, non creas un aspecto, pero obtés [un impulso](/fate-condensado/aspectos-e-puntos-de-fado#impulsos).

* **Se tes éxito**, creas un aspecto de situación cunha invocación de balde nel.

* **Se tes éxito con estilo**, creas un aspecto de situación con _dúas_ invocacións de balde nel.

Se se trata dun aspecto existente, público ou non, as resolución son:

* **Se fallas**, e o aspecto era público, o inimigo obtén unha invocación de balde. Se non era público, pode decidir revelalo para obter a invocación.

* **Se empatas**, e o aspecto era público, obtés unha invocación de balde. Se non era público, continúa oculto pero obtés un impulso. 

* **Se tes éxito**, obtés unha invocación de balde no aspecto, revelándoo se non era público.

* **Se tes éxito con estilo**, obtés _dúas_ invocacións de balde no aspecto, revelándoo se non era público.

> Eva enfróntase cara a cara cun shoggoth, unha imparable mole de músculo. Consciente de que é poderosa de máis para atacala directamente, decide que a súa mellor opción é distraela, e anuncia: «Quero facer un cóctel Molotov para guindarllo enriba e prenderlle lume!».

> A DX conclúe que impactar no shoggoth é trivial, así que a rolada é realmente de Aparellos: canto tardará en dar atopado algo inflamable co que argallar o cóctel? A dificultade fíxaa en boa (+3). Eva ten un nivel razoable (+1) en Aparellos, pero rola <fate>0+++</fate>, dándolle un esforzo total formidable (+4).

> Eva monta o cóctel Molotov e guíndallo á besta. O shoggoth está agora <aspect>Ardendo</aspect>, e Eva ten unha invocación de balde nese aspecto. A besta fica distraída como ela quería, e se tentase perseguila, Eva poderá servirse da invocación para axudarse a fuxir.


### Attack

Attack to harm the enemy.

The <a id="_idTextAnchor012"></a>**attack** action is how you try to take out an opponent—whether you’re looking to kill a loathsome monster, or knock out an innocent guard who doesn’t know the truth about what he’s guarding. An attack can be unloading with a machine gun, throwing a solid punch, or casting a baleful spell.

Keep in mind whether or not harming your target is even possible. Not every attack is equal. You can’t just punch a kaiju and hope to hurt it. Determine whether the attack even has a chance of being successful before you start rolling the dice. A number of powerful beings may have specific weaknesses that need to be exploited, or some means of defense you must get through before you can even begin to hurt them.

Your outcomes when attacking are:

*   **If you fail,** you fail to connect—the attack is parried, dodged, or maybe just absorbed by armor.

*   **If you tie,** maybe you barely connect, maybe you cause the defender to flinch. Either way, you get a boost (**page XX**).

*   **If you succeed,** you deal a hit equal to the difference between your attack’s total and the defense’s effort. The defender must absorb this hit with stress or consequences, or else be taken out (**page XX**).

*   **If you succeed with style,** you deal a hit just like a success, but you may reduce the shifts of the hit by one to get a boost.

Ruth has stumbled across a corpse raised by arcane powers to fulfill some dark purpose. She decides to punch it. She has Great (+4) Fight but rolls <dice>[-][-][0][0]</dice>, giving a Fair (+2) effort.

### Defend

Defend to survive an attack or interfere with a foe’s action.

Is a monster trying to eat your face? Is a foe pushing you out of the way as they flee your wrath? What about when that cultist tries to stab you in both kidneys? **Defend**, defend, defend.

Defend is the only reactive action in _Fate Condensed_. You use it to stop something from happening outside your turn, so you’re often facing an opposing roll rather than a set difficulty. Your enemy rolls, and you immediately roll to defend, so long as you’re the target or can justify your opposition (which often makes you the target). Aspects or stunts may provide justification.

Your outcomes when defending are:

*   **If you fail** against an attack, you take a hit, which you must absorb with stress (**page XX**) or consequences (**page XX**). Regardless, the enemy succeeds as described for their action.

*   **If you tie,** proceed according to the tie result for the opposed action.

*   **If you succeed,** you don’t take a hit or you deny the enemy’s action.

*   **If you succeed with style,** you don’t take a hit, you deny the enemy’s action, and you even get a boost as you gain the upper hand for a moment.

Continuing from the previous example, the corpse gets to defend itself against Ruth. The GM rolls <dice>[-][0][0][+]</dice>, which doesn’t change the creature’s Mediocre (+0) Athletics.

Because Ruth’s effort was higher, her attack succeeds by two shifts, and the corpse is a little closer to being down for good. Had the corpse rolled better, then its defense would have succeeded, and the undead monstrosity would have avoided taking a hit.

#### Which skills can be used to attack and defend?

The default list of skills follows these guidelines:

*   Fight and Shoot can be used to make physical attacks.
*   Athletics can be used to defend against any physical attack.
*   Fight can be used to defend against melee physical attacks.
*   Provoke can be used to make a mental attack.
*   Will can be used to defend against mental attacks.

Other skills may gain permission to attack or defend under special circumstances, as determined by the GM or table consensus. Some stunts may grant broader, guaranteed permission when circumstances might otherwise not do so. When a skill can’t be used to attack or defend but might help with it, prepare for it by using that skill with the create an advantage action, and use the free invokes generated on your next attack or defend roll.
